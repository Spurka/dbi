# 1. Základní pojmy teorie zpracování dat

## Hromadné zpracování dat
= Automatizované zpracování velkého množství údajů o velkém množství objektů
## Proč vzniká problém zpracování dat
- V životě je často zapotřebí evidovat údaje o nějaké skutečnosti. Například o skupině lidí (zaměstnanců, studentů, členů sportovního oddílu apod.), o zvířatech nebo rostlinách (evidence zoologické nebo botanické zahrady apod.)
- V praxi je potřeba mít o těchto objektech přehled, aby se v údajích dobře vyhledávalo, opravovalo, doplňovalo atd.
- To lze řešit i bez počítače, např. pomocí sešitu, kartotéky, apod.

## Co a jak se zpracovává
Objekty (lidi, zvířata, věci, jevy) popisujeme pomocí jejich vlastností.(zaměstnanec firmy má jméno, adresu, funkci, plat;kniha v knihovně má název, autora, rok vydání, cenu, …).
- Při evidencích se pak předem rozhodneme, které vlastnosti potřebujeme sledovat.
- Vybrané vlastnosti budeme nazývat **atributy.**
- I při "ručním" zpracování si atributy pojmenujeme (nadpis sloupce) a zvolíme nějakou formu evidence

**1. Tabulka**  
*na papír či do sešitu nalinkujeme tabulku, sloupce popíšeme názvy vybraných<br>
evidovaných vlastností, celou tabulku pojmenujeme typem evidovaných objektů.*

**PŘÍKLAD 1:** *Evidence dat o zaměstnancích v tabulce. Zaměstnanci jsou zapisováni
v pořadí, jak byli do firmy přijati. Potřebujeme evidovat jejich jméno, adresu, funkci,
plat.<br> Pojmenujeme tuto tabulku Zaměstnanec a její strukturu (= seznam evidovaných
vlastností, atributů) zapíšeme takto: **Zaměstnanec (jméno, adresa, funkce, plat)**

*Tabulka vypadá takto:*<br>
<br>
**Zaměstnanec**
| Jméno           | adresa                  | Plat   |
| :-------------: |:-------------:          | :-----:|
| Žižka Kamil     | Studená 10, Ostrava 8   | 12000  |
| Bednářová Petra | Růžová 12, Ostrava      |  8000  |
| ...             |                         |        |
| Novák František | Široká 2, Ostrava       |  1700  |

**Kartotéka**
- kartotéční listy, na každém je "formulář" obsahující názvy evidovaných údajů.
- každý objekt je zapsán na jednu evidenční kartu
- všechny listy jsou umístěny do krabice nebo šuplíku<br>

**Výhodou** je<br>
- možnost ukládat listy v nějakém uspořádnání (zaměstnanci abecedně podle jména,knihy podle názvu nebo autora apod.)
- toto uspořádání dodržovat i při všech žměnách, přidávání a rušení karet.

## Pojmy

**Vést evidenci o objektech znamená**
- zaznamenávat vhodně organizované údaje na nějaké médium
- provádět změny údajů při změně evidované reality 
- provádět výběry informací podle různých kritérií
- odvozovat a počítat z uložených údajů další
- třídit údaje dle různých kritérií
- zaznamenávat vztahy mezi údaji o objektech různých druhů 
- o všech údajích zaznamenaných i odvozených vydávat informace ve vhodné grafické úpravě<br>

**Informačním systémem** obecně nazýváme organizaci údajů vhodnou pro systémové zpracování dat: pro jejich sběr, uložení a uchování, zpracování, vyhledávání a vydávání informací o nich, to vše pro účely rozhodování.
 


